
Designprinciper
=======================

Jag har arbetat med dessa designprinciper i min style:

* Unity, helhet
* Rörelse
* Kontrast
* Emphasis

Sidan kändes lite platt, därför bestämde jag mig för att ha med någon enkel animation för att ge lite liv och rörelse. Jag hittade en variant där objektet rör sig vid hovring, det kändes som en kul grej. På min sida är det väldigt många grafiska element med rena, raka linjer. Därför tänkte jag att jag använder något helt annat, för att skapa en kontrast. Så därför tog jag en skissad bild på ett blåbär från sidan canva.com som känns som något mer organiskt än alla rutor och linjer. För att kontrasten ändå skulle passa in så gjorde jag bilden klarblå så att den ändå på något sätt skapar en helhet tillsammans med mina tidigare färgval. Blåbäret placerade jag innan varje H1:a, för att peka på rubriken och på så vis också hjälpa ögat att hitta rätt.

Jag la även till ett blad med liknande tänk - organisk form som kontrast, röd färg för helhet och en liten animation för rörelse.

Kring det här med emphasis tänkte jag att jag kan lägga en svagt grå bakgrundsfärg på allt och sedan göra själva brödtexten vit vid hovring, så blir det som ett slags spotlight på texten när man ska läsa den.

Jag bytte också typsnitt i denna style. Nu är det större kontrast mellan rubriker och brödtext, vilket också skapar lite dynamik i sidan.

Källor
-----------------------

* [Art Principles](https://www.youtube.com/watch?v=eapeL2fwdc8&list=PLKtP9l5q3ce-oz7aoBkk-oEn4xzGbtqxU&index=5)

Rapportförfattare
-----------------------

Elin Andreasson
