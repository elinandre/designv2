---
---
Färg och typografi
=======================

I den här rapporten går jag igenom tre webbplatser och tittar på deras val av färger samt typografi. Vilka färgval görs på sidorna och vad signalerar de till besökaren? Vilka typsnitt används, blandas många på samma sida eller är valen få? Hur fungerar designen ihop med sidans huvudsakliga syfte?


Urval
-----------------------

Jag har undersökt tre ganska olika webbplatser. Målet var att titta på olika branscher, men ändå sådant som jag har en positiv association till för att skapa mer inspiration för uppgiften. På så vis var kanske urvalet väl personligt. Två av webbsidorna är vinstdrivande företag, Sunfleet lite större och Växtverket mindre. Röda korset är en välgörenhetsorganisation, en global och välkänd sådan.

Metod
-----------------------

Jag har arbetat enligt uppgiftens instruktioner och helt enkelt gått igenom de olika uppgifterna steg för steg. Börjat med att titta förutsättningslöst på sidan och få lite intryck, därefter gjort färganalys och sist fonterna. Efter en stunds arbetande med typsnitten kom jag till insikt om att inspektera element var absolut enklast för att hitta rätt. Först tänkte jag leta verktyg för fontidentifiering på nätet, det finns ju en uppsjö av sådana, men jag är glad att jag kom på bättre tankar.

För att hitta sidornas färgpaletter använde jag dock ett verktyg: [color combos](https://www.colorcombos.com/).

Resultat
-----------------------

#### Sunfleet

[Sunfleets](https://www.sunfleet.com/) webbplats ger ett sobert och stilrent intryck. Färgerna som används är komplement färgschema. Några nyanser av blått/turkos kompletteras med brun/metallisk färg från andra sidan färghjulet. Sidan innehåller också mycket vitt, grått och svart.Som accentfärg används den klara och tydliga #00aba9 på de viktigaste knapparna och länkarna. Samma färg återfinns också i logotypen.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #00aba9">
<td style="height: 50px; width: 50px; background-color: #604800">
<td style="height: 50px; width: 50px; background-color: #121200">
<td style="height: 50px; width: 50px; background-color: #337ab7">
<td style="height: 50px; width: 50px; background-color: #ffffff">
</tr>
</table>

Typsnittet som används i rubrikerna är ett sans serif; Proxima Nova extra bold. I brödtexten används Proxima Nova regular, samma fontfamilj alltså. Även detta typsnitt är sans serif.

[FIGURE src="image/sunfleet.png?w=400" class=""]

Sunfleets webbplats signalerar enkelhet och trovärdighet med sina val av färger och typografi - att en bilpool framstår som användarvänlig och samtidigt pålitlig är något som de säkert känner sig nöjda med.

#### Röda korset

Den röda färgen på [röda korsets](https://www.redcross.se/) hemsida skriker om att läget är akut. Den signalerar allvar och manar till handling. Även de här sidan använder komplement färgschema även om den klarröda är väldigt dominerande och den klargröna endast används som accentfärg. Sidan innehåller också mycket whitespace och starka bilder. Den klarröda färgen är samma som i den välkända logotypen.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #ee2d24">
<td style="height: 50px; width: 50px; background-color: #979797">
<td style="height: 50px; width: 50px; background-color: #262626">
<td style="height: 50px; width: 50px; background-color: #4abb30">
<td style="height: 50px; width: 50px; background-color: #f2f2f2">
</tr>
</table>

Typsnittet som används i både rubriker och brödtext är Futura BT. Bold i rubriker och lättare i brödtext. Typsnittet är en sans serif. En del rubriker skrivs i versaler. Typsnittet är också detsamma i loggan. När bakgrundsfärgen är en bild eller den röda färgen blir textfärgen vit för god läsbarhet.

[FIGURE src="image/rodakorset.png?w=400" class=""]

Med sina starka och klara färgval där rött är den dominerande färgen signalerar röda korset att de håller på med en verksamhet där hjälpbehovet är akut - budskapet går fram till besökaren på sidan.

#### Växtverket

[Växtverket](http://vaxtverket.com/) använder ett monokromt färgschema ned olika nyanser av grönt. Det är dock inte bara gröna toner på sidan utan mycket luft och whitespace också. Att de väljer grönt handlar med största säkerhet om att de säljer växter och vill få besökaren att associera till just trädgård och natur. Som accentfärg tror jag att limegröna #4a4a4a används. Färgen används främst för att dra blicken till rutor och vissa knappar samt för att highlighta illustrationerna.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #ffffff">
<td style="height: 50px; width: 50px; background-color: #f4f4f4">
<td style="height: 50px; width: 50px; background-color: #4a4a4a">
<td style="height: 50px; width: 50px; background-color: #e7ec36">
<td style="height: 50px; width: 50px; background-color: #127948">
<td style="height: 50px; width: 50px; background-color: #ffff00">
</tr>
</table>

Fonterna på växtverket kommer från fontfamiljen Isocpeur. Det är en enkel och lite kantig sans serif. Den för nästan tankarna till en monospace. Logotypen är en h1:a och är även den Isocpeur. Den ser ut av ha någon form av effekt som jag inte har lyckats hitta, den är helt i versaler som liksom är genombrutna av vit i en del linjer.

[FIGURE src="image/vaxtverket.png?w=400" class=""]

Växtverket försöker nog dra till sig en trendkänslig urban kundkrets och hittar en cool, minimalistisk stil på sin webbplats.

Analys
-----------------------

Jag har nu tittat på tre sidors val av färg och typografi. Färgvalen verkar mycket medvetna. Av mina tre sidor kan man säga att en är blå, en är röd och en är grön. Sunfleet använder den blå färgen mycket - en färg som ofta används av banker och försäkringsbolag. Associationen går mot pålitlighet och mot luftighet. Ren luft kanske? Tack vare de miljävänligare bilarna i sunfleets flotta? Jag tänker också att pålitligheten är viktig när det handlar om bilar och hyrbilar, det är en bransch som annars ofta associeras med småfiffel och oegentligheter.

Röda korsets röda färg har jag skrivit om tidigare. Den röda färgen är dramatisk och väcker känslor. Det är ingen slump att den är kärlekens symbolfärg eller associeras till hjärta och medkänsla. Så ett bra val för Röda Korset som vill få människor att känna med utsatta människor i krigsdrabbade områden.

Grönt associeras först och främst med naturen och växtligheten. En harmonisk och lugn känsla brukar också förknippas med grönt. Växtverket vill nog att deras besökare ska inspireras till att tänka kreativt kring sina planteringar och trädgårdar. Att de har en accentfärg som är grön-gul är smart, den gula brytningen piggar upp och ger energi. Utan den hade sidan blivit väl lugn.

Tänk att jag inte träffade på ett enda serif-typsnitt hos någon av webbsidorna jag tittade på. Detta förvånar mig lite faktiskt. Kanske har det med läsbarheten att göra, att det blir något lättare att läsa sans-serifen på skärmen. Kanske hänger det också ihop med att ingen av sidorna har speciellt omfattande brödtexter. Kanske vill alla tre signalera modernt och tidsenligt snarare än klassiskt, då kanske sans serifen passar bättre. De tre sidorna är alla enkla och raka i sin design, med mycket luftighet och hög läsbarhet. Växtverkets fonter sticker ut lite. I min mening bli läsbarheten något sämre eftersom avståndet mellan bokstäverna känns väl stort. Det blir så luftigt att ögat lätt tappar bort sig. De har också väldigt stort radavstånd. Det är den enda av sidorna där jag har behov av att förstora upp texten något för att lättare kunna läsa. Väl liten storlek på brödtexten i sitt grundutförande. Dock får Växtverket ett plus i kanten för hur de använder sig av små grafiska element för att skapa intresse; pilarna ser ut som växtskott, googlemaps har en liten planta istället för den vanliga platsmarkören, vattenkannan som tar besökaren till indexsidan har en rolig animation när jag hovrar över den. Lekfull design!

Ytterligare en sak som förvånade mig är enkelheten hos alla sidor när det gäller fonter. Alla har samma familj till både rubriker och brödtext, jag trodde nog att variationen skulle vara större här. Men det är kanske bevis på att det blir bättre om man inte krånglar till det. Samma familj - då blir det också per automatik enhetligt och sammanhängande. Det finns ju många variationer inom samma fontfamilj som går att använda sig av; fet, light, kursiv o.s.v.

Avslutningsvis har jag alltså tittat på tre sidor som alla har en tydlig färgsättning och typografi. Genomgående för alla tre är en ren och enkel design där fokus på ett naturligt sätt hamnar på innehållet. Jag tänker mig att de som har formgivit sidorna är mycket medvetna varumärkesbyggare med örnkoll på målgrupper och vad deras val av färg och form signalerar. Det har varit roligt att försöka bryta ned och konkretisera dessa olika beståndsdelar.

Referenser
-----------------------

* Beard, J, George, J. (2014). The principles of beautiful web design. Sitepoint.
* [Paletteon](https://www.paletteon.com)
* [Color Combos](https://www.colorcombos.com)
* [Dbwebb om färg](https://dbwebb.se/guide/design-med-html5-och-css3/farg)


#### Rapportförfattare

Elin Andreasson
