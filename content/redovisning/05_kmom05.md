---
---
Kmom05
=========================

Undersökningen av laddtid gick rättså smidigt, jag följde helt enkelt anvisningarna och tog det steg för steg. Lite tid tog det innan jag förstod hur jag skulle använda devtools. Hittade inte riktigt rätt med en gång, men efter ett tag lärde jag mig att hitta laddtid och hur jag skulle tolka de olika siffrorna i botten. Eftersom jag hade valt tre myndigheters sida var det tre stabila sidor med väldigt goda resultat för i alla fall snabbheten vid datorn. Men det hade jag nog förväntat mig också, de borde rimligtvis ha höga krav på prestanda, användbarhet och tillgänglighet.

Cimage var både enkel och svår. Bilderna tappade snabbt väldigt mycket i kvalitet, så det var meckigt att hitta mellanlägena, det där läget där kvaliteten är ok men ändå inte för tung. Jag trodde att skalning med % skulle vara smidigt och bättre än att använda pixlar, men jag fick inte riktigt kläm på hur det funkade. Min gissning var att skalningen skulle påverka hur stor bild som ritades ut direkt, men det gjorde inte riktigt det. Så där har jag fortfarande lite att lära mig. Att komprimera genom att ändra bredd/höjd i antal pixlar gav en snabb vinst i storlek på bilden, men oj så snabbt kvaliteten sjönk.  Jag kämpade ganska mycket med detta och känner mig inte helt tillfreds med resultatet. Om jag hade rått över situationen själv hade jag arbetat i photoshop först och skapat ett antal varianter av bilderna där tror jag, för mig var Cimage ganska svår att använda när jag hade önskningar om att beskära fram en viss del av bilden, eller ändra inställningar med ljus och kontrast. Jag har tidigare jobbat i Photoshop med bildbehandling.

Att använda @desinax/figure var smidigt tycker jag. Ett enkelt sätt att arrangera ihop bild och text samt jobba med placering. Tumme upp!

Jag förstår att det är viktigt att få ned bildstorleken för att få webbsidor att fungera så bra som möjligt. Och snabbheten är ju uppenbarligen en viktig del i hur webbsidor hamnar i Google-sökningar. Jag tycker dock att en dåligt upplöst bild är något av det hemskaste du kan se på en webbsida, den signalerar liksom dålig koll direkt. Så som bilderna blev i mitt sista blogginlägg, så skulle jag aldrig vilja lägga upp en bild på nätet. Det är jobbigt för ögonen att se på en bild där du inte hittar skärpan. Så hellre färre bilder men lite tyngre då. Och att jobba med alternativa bilder för små skärmar.
Jag behöver absolut lära mig mer om detta, tycker det är ett svårt område. I det bildsamhälle vi lever i idag är ger oss bilderna stil, ”identitet”, känsla, budskap, ja en massa saker. Hur bilderna behandlas på en webbsida kan nog vara avgörande för om en besökare stannar på sidan eller lämnar den.

Min TIL för detta kmom är att jag fattar mer hur jag kan använda devtools. Att titta på bildernas laddningstid var ju riktigt spännande här. Bra funktioner som jag inte har hittat till riktigt tidigare.
