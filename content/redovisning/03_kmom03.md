---
---
Kmom03
=========================

Det vertikala gridet var till stor hjälp. Jag tyckte att det tillförde hjälplinjer för ögat, både för proportion och symmetri. Dessutom gav det stöd till själva arbetsgången. Vgridet i kombination med Mikaels videos gav mig en bra metod för hur man kan lägga upp arbetet strukturerat istället för att kaosa omkring lite här och där.

Baseline-gridet hjälpte framför allt att hitta en luftighet i texten. Det satte fingret på hur viktigt det är med luft och rymd mellan rader och bokstäver. Intressant. Däremot är jag inte helt övertygad om hur mycket det hjälper att alltid placera allt på linjerna, hittills har det varit mer bökigt än hjälpande. Men förmodligen finns det en poäng som jag inte har upptäckt än.

När jag valde typsnitt ville jag ha ett handskrivet som rubriker - eftersom sidan har en personlig touch. Jag ville också hålla fast vid min retro-80tals-stil. Brödtexten ville jag framför allt ha neutral och med högläsbarhet, så därav serif-valet och den trevliga Libre Baskerville. För länkar och undertexter vill jag ha en sans-serif. Fokuserade på retro-känslan och valde Didact Gothic. Men måhända kommer jag ändra detta, den blev lite tunn och __väl__ retro till och med för min smak.

Jag har aldrig arbetat med grid innan, så detta är en ny erfarenhet för mig.

LESS och modulerna har liksom hängt med från förra kmom. Jag har inte riktigt kommit in i hur jag ska jobba med dem. Skulle behöva strukturera koden mer och ordna fler moduler. Jag skapade en ny layout-fil men så hamnade ändå all kod för layout i vgrid-filen eftersom jag liksom hade så mycket layoutrelaterat där. Ja, lite rörigt just nu.

Responsiviteten ordnade sig bra tack vare Mikaels videos. De gjorde det lätt att förstå och hänga med. Lyckades applicera på min footer och blev mäkta stolt.

Min TIL för detta kom är att jag förstod hur jag kan jobba med en media-query, hur jag sätter en brytpunkt och organiserar om layouten för andra skärmstorlekar.


Detta innehåll är skrivet i markdown och du hittar innehållet i filen `content/redovisning/03_kmom03.md`.
