---
---
Redovisning kmom01
=========================

Ja, nu har jag testat att jobba i en ny miljö, här kommer reflektioner kring hur det har gått.

Allt i ramverket är nytt för mig (förutom det som följer med från htmlphp). Så mycket tid lades till själva installationerna och att sätta upp labbmiljön på ett riktigt sätt. Återigen: läsa instruktioner noga, läsa om flera gånger. Men det funkade utan några större problem. Det handlar för min del om att släppa kontrollbehovet, jag förstår inte vad jag gör, men kan läsa mig till __hur__ jag ska göra det.

Vi får se vad det innebär att arbeta i ramverket. Min förhoppning är att det ska underlätta arbetet och så att säga jobba lite åt mig, men det återstår att se. Min farhåga är väl att det kan bli krångligt att få in rutinerna för publicering, att committa, att pusha, att tagga. Kommer behöva gå tillbaka till guiden för git flera gånger tror jag.

Det är lätt att ha starka åsikter om vad som är bra och dålig design. Ser fram emot att lära mig principer för detta. Intressant med vad som skapar symmetri, vad som ger en god läsbarhet samt hur färger fungerar tillsammans. Min åsikt är att en bra webbplats bör fungera lika bra för första-gångsanvändaren som för den som har varit där flera gånger. Tydlighet, lätt att hitta det man söker, inte för plottrigt. Samt att stilen, det estetiska uttrycket ska stämma ihop med vilken typ av webbplats det är. En banksida ska se ut på ett visst sätt, en webbshop för hipp inredning på ett helt annat.

Att styla med CSS gick ungefär som jag hade väntat mig. Boxmodellen förvirrar, inte van vid den än. Förstår inte alltid vilken klass jag ska vara i/vilken nivå stylingen behöver ligga i. Hittills tänker jag "vad kan jag göra" snarare än "vad vill jag göra".

Min TIL är att jag äntligen har lärt mig att flytta flera rader samtidigt. Det var ju bara att markera alla och köra.


Detta innehåll är skrivet i markdown och du hittar innehållet i filen `content/redovisning/01_kmom01.md`.
