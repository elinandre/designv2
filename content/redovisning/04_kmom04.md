---
---
Kmom04
=========================

Skrivuppgiften var rolig att göra, det var ett nytt sätt att analysera webbsidor för mig. Jag är tacksam för att jag kunde genomföra arbetet ensam. Jag gillar att samarbeta med andra, men i just detta sammanhang tror jag att arbetet flöt på smidigare när jag fick tänka och fundera på egen hand. Jag har också lättare för detta än för den tekniska utförande-delen, så jag var oerhört glad att göra en uppgift som kändes enkel för en gångs skull.

Mitt minimalistiska tema försökte jag göra vilsamt för ögonen. Inte så många olika färger, enkelt chosefritt typsnitt. Förhoppningsvis dras blicken till brödtext och rubriker. Mitt färgglada tema var lurigt att få till eftersom jag redan har en väldigt färgglad flash-bild. Det var svårt att hitta färgkombinationer som fungerade bra tillsammans med bannern. Men jag experimenterade lite och tänkte att - varför inte testa och se vad som händer. Inte helt nöjd med resultatet, men jag har väl lärt mig en del om vad som funkar och vad som inte funkar. Både i colorful och dark vad läsbarheten en central del. Att få koll på kontrasten mellan färgerna var inte helt enkelt. Förhoppningsvis funkar det ok.

Jag hade en accentfärg i mitt färgstarka tema, en orange. Den ger energi och piggar upp, så den är jag ganska nöjd med.

När det gäller typografin ville jag jobba med mestadels sans-serifer och använda typsnitt som inte var så djärva utan snarare jobba med små medel. När jag analyserade de tre sidorna märkte jag att de innehöll enkla val av typografi och gärna samma fontfamilj. Tog lärdom av detta och tänkte mig att det kanske ger någon form av lugn till sidan. I dark har jag ett lite djärvare rubrik-typsnitt, men det blir ju i ärlighetens namn inte så snyggt heller.

För att få ordning på koden gjorde jag som Emil visade i sin video; en kmom04.less att utgå ifrån, där en del var bortkommenterat för att få en renare utgångspunkt. Sedan importerade jag kmom04 i min dark, colorful och minimalistic. Än har jag inte skapat så många moduler, men jag har äntligen förstått hur jag skulle kunna göra det. Tack vare att Emil visade sin struktur i genomgången så fattade jag äntligen hur jag skulle kunna organisera koden på så vis. Tidsbrist och vab har gjort att jag inte har hunnit så långt som jag hade velat egentligen, men det var nog min TIL för den här veckan. Hoppas kunna implementera det i mitt arbete så småningom.

Detta innehåll är skrivet i markdown och du hittar innehållet i filen `content/redovisning/04_kmom04.md`.
