---
---
Redovisning kmom02
=========================

LESS förstår jag som ett sätt att kunna jobba lite mer långtgående än med endast CSS. Modulerna hjälper att strukturera, det tycker jag förenklar arbetet. Att använda LESS för mixins och annat känns lite svårt eftersom jag inte behärskar CSS ordentlig än, men tack vare Mikaels oerhört tydliga videoserie så klarade jag det. Tack Mikael!

Makefiler är helt nytt. Vi har inte använt det så mycket ännu, så jag har inte så mycket att säga om det. Anar att det är ett smart sätt att jobba med ramverk kanske, och att man kan bygga ihop egna funktioner för att hantera ramverket. Men jag är inte hundra på hur det ska användas.

LESS till CSS: CSS kanske blir renare och mer direkt i sitt språk, i LESS måste jag så klart tänka i flera steg med variablerna och funktionerna. Men jag förstår att det är ett vettigt sätt att arbeta på så fort webbplatsen som ska stylas blir mer komplex.

Mitt tema grundar sig i fotot på mig som ligger på första sidan. Färgerna kommer från trycket på t-shirten från 80-talet, starka grundfärger; blått, gult, rött, svart. Tillsammans med inspiration från Piet Mondrian (som nämns i kurslitteraturen) tänkte jag att det kanske kan bli en cool, lite retro och grafisk style. Just nu är den dock rätt skrikig och det kan vara idé att titta på min style med solglasögon på. Men men, bättre blir det inte just nu tyvärr. Som vanligt har jag varit fokuserad på att fixa tekniken, vilket tar tid från att tänka design, men jag har försökt ha något slags linje i det hela i alla fall.

Min TIL är att jag börjar fatta hur css-klasserna är uppbyggda. Hittar ord som ”region” t ex som nu börjar betyda något för mig. Börjar haja hur jag ska få ett bra flöde med inspector / leta där / få över det jag testar och hittar där till min style.
